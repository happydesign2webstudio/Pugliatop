Impaginare i records contenuti all'interno di una tabella può essere veramente comodo se si deve lavorare alla visualizzazione di un gran numero di dati; però gli scripts per l'impaginazione sono in genere molto ricchi di codice e si rischia di complicare eccessivamente il listato delle nostre applicazioni.

Una soluzione ideale potrebbe essere quella di affidare le funzioni di impaginazione ad una classe salvata in una pagina esterna, in questo modo potremmo richiamare in modo semplice i metodi previsti senza "affogare" le nostre pagine in un mare di codice.
Ciò che rende molto lunghi, e spesso complicati, i codici per l'impaginazione sono i tanti casi che sarebbe necessario prevedere: qual'è il numero d'ordine della pagina corrente? Quante pagine dobbiamo gestire in totale? Quanti records devono essere visualizzati per ogni pagina? Come evidenziare la pagina corrente? Come linkare le altre pagine?... e via dicendo.

A questo scopo una classe che preveda tutti i casi possibili rappresenta un'ottima soluzione riutilizzabile da richiamare con una semplice inclusione e le istanze dei metodi via via necessari.
Quello che vogliamo ottenere è un sistema di impaginazione e numerazione di tipo classico:

1 | 2 | 3 | ...

Copia
la nostra classe è inoltre in grado di evidenziare e non linkare la pagina corrente, di permettere gli spostamenti per pagine precedenti e successive (i classici links "Next" e "Prev" che nel nostro caso sono chiamati "Prossima pag." e "Pag. precedente") e di accedere velocemente alla prima e all'ultima pagina qualsiasi sia la posizione corrente.

La navigazione per numero di pagina e quella per pagine precedenti e successive sono regolate da funzioni diverse. Sarà quindi possibile abilitare anche solo uno dei tipi di impaginazione.
La prima parte del codice è dedicata all'introduzione di una classe molte semplice che permette di effettuare la connessione al DBMS e la selezione del database; se lo si desidera, anch'essa potrà essere inclusa in un file esterno.

In secondo luogo abbiamo istanziato la nostra classe per l'impaginazione, Paging, quindi abbiamo stabilito il numero massimo di risultati da visualizzare per pagina (nel nostro caso "10"); fatto questo, abbiamo richiamato la funzione paginaIniziale() a cui abbiamo passato come parametro la variabile contenente il valore relativo al limite per pagina, questa funzione ci permetterà di raccolgiere il valore passato per GET (via querystring) e di sapere sempre da quale pagina cominciare il conteggio.
